




#                   [诫子书](https://baike.baidu.com/item/%E8%AF%AB%E5%AD%90%E4%B9%A6/394?fr=aladdin)

##                  [诸葛亮](https://baike.baidu.com/item/%E8%AF%B8%E8%91%9B%E4%BA%AE/21048?fr=aladdin)

### 夫君子之行，静以修身，俭以养德。

### 非淡泊无以明志，非宁静无以致远。

### 夫学须静也，才须学也，非学无以广才，非志无以成学。

### 淫慢则不能励精，险躁则不能治性。

### 年与时驰，意与日去，遂成枯落，多不接世，悲守穷庐，将复何及！
